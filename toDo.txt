Alla lektioner, ladda ner unity för att kunna visa i programmet

försök skaffa 3d rendering som kan snurras på hemsidan

sticky navbar som minksar till en dropdown när det liten skärm / portrait

Göra finare bland instruktioner



#Instruktioner av Thomas 

Webbutveckling 2 - Instruktionshemsida

Ämne RL

Gör egna övningar som du skriver instruktioner till så andra kan använda dem. (Om
du inte kommer på någon övning kan du söka på internet och ”skriva av” någon
annans instruktioner).
För betygen C, B och A ska du göra egna övningar. Minst två övningar per sida.
Din sida ska innehålla 1 startsida, minst 3 interna undersidor, 1 kontaktformulär,
1 sida med upphovsrätt.

Sida 1 Startsida
• Rubrik som du gör själv i Photoshop, 2D-grafik, 3D grafik eller animationer
• I inledningstexten skriver du om varför du gör sidan ”skolprojekt”, syfte, mål och målgrupp
• Ansvarig utgivare, senast uppdaterad och e-mail i sidfot
• Länkar till övriga sidor
• Externa länkar till andra sidor inom samma ämne

Sida 2–4 minst 3 sidor med instruktioner
• Bilder och instruktioner. Minst 3 instruktioner ska finnas, för högre betyg C, B och A minst 6
instruktioner. Instruktionerna ska vara utformade med bildbeskrivning och punktlista där
besökaren kan lära sig göra likadant som du gjort.

Sida 5 Formulär
• Ett formulär där man kan fylla i namn, adress, telefon, e-mail och även skriva lite
kommentarer om sidan.

Sida 6 Upphovsrätt
• Skriv lite om upphovsrätt och andra bestämmelser
• Skriv gärna vad som gäller de instruktioner som du skapat.
• OBS! Glöm inte att ha copyright på de bilder du skapat själv!!

2

Tänk på att..............
• Första sidan ska ALLTID heta index.html
• Namnge alla sidor med max 8 tecken, små bokstäver, inga mellanslag, använd inte å, ä eller ö
• Skapa en ny mapp som du döper till samma som vad sidan handlar om, spara alla bilder och
dokument i denna mapp.
• Optimera dina bilder i Photoshop. Optimera är att spara bilden i ett filformat som visas i en
upplösning som går snabbt att ladda ner men som ändå visar bilden tydligt.
• Spara bilderna med filformatet .gif, .jpg eller png – se övningen ”Spara för webben”.
• I arbetet utvecklar eleven kod som med gott resultat följer standarder och som
omfattar flera tekniker för märkspråk och stilmallar där eleven i omfattande
utsträckning använder tekniker för att generera stilmallskod
• Bygg gärna upp sidan i layout-tabeller eller skikt som du sedan konverterar till tabell. Skriv in
tabellen i procent så visas sidan procentuellt till den upplösning användaren har i sin dator.
• Styr sidan med externa CSS mallar
Rubriker
Kraven på webbrubriker skiljer sig från kraven på tidningsrubriker, eftersom användningssätten är
så olika. De 2 avgörande skillnaderna är
• Webbrubriker visas ofta utanför sitt sammanhang i listor över artiklar, i sökmotorers träfflistor,
i webbläsarnas listor över favoriter osv. Sökmotorernas träffar kan avse vilket ämne som helst,
och då har användarna inte hjälp av sammanhanget när de tolkar rubriken.
• Även om rubriken visas i ett sammanhang med relaterat innehåll, så medför svårigheterna med
att läsa online, och den begränsade information man kan snappa upp när man skummar en
webbsida, ändå att det kan vara svårt att tolka rubriken utifrån den omgivande informationen. I
ett fönster på webben visas mycket mindre information, och den är dessutom svårare att läsa.
När användare ögnar igenom listor över artiklar på en hemsida eller pressrelease-sida, tittar de
oftast bara på de markerade rubrikerna och struntar i sammanfattningarna.
På grund av dessa omständigheter måste webbrubrikerna vara begripliga utanför sitt
sammanhang.
• Tänk på att: förklara vad sidan handlar om. Rubriken ska vara en kort sammanfattning av
innehållet.
• Skriv klart och tydligt, inga ordvitsar, fyndiga formuleringar eller ironiska rubriker.
• Strunta i inledningar som En, Ett, Den och Det. Ju kortare rubrik, desto lättare att förstå.
• Börja inte alla sidrubriker med samma ord. Då blir de svåra att skilja åt i en lista.
Färger
• Använd färger som ger en hög kontrast mellan text och bakgrund. Optimal läsbarhet kräver
svart text mot vit bakgrund (så kallad positiv text), vit text mot svart bakgrund (negativ text) är
nästan lika läsbar.
• Använd enfärgade bakgrunder eller bakgrunder med mycket diskret mönster. Bakgrundsbilder
stör ögats förmåga att urskilja bokstävernas konturer och ordens utsträckning.

3

Teckensnitt
• Använd tillräckligt stora teckensnitt, så att även personer med nedsatt syn kan läsa texten.
Finstilt text bör endast användas i fotnoter och notiser om frånsägande av ansvar – texter som
få personer bryr sig om att läsa.
• Använd ett San serifft teckensnitt som Verdana, Arial, Helvetica m fl.
• Låt texten vara stilla. Rörlig, blinkande eller pulserande text är mycket svårare att läsa än
vanlig.
• Nästan all text bör vara vänsterjusterad. Om ögat har en tydlig utgångspunkt går det mycket
snabbare att skumma texten, jämfört med om den är centrerad eller högerjusterad. Man kan
centrera eller högerjustera vissa avsnitt för effektens skull, men aldrig hela textblock. Även
tabeller är mycket lättare att läsa igenom om det första ordet i varje cell är vänsterjusterat
utefter en rak linje.
Använd aldrig enbart VERSALER=stora bokstäver. Om du vill ha enbart stora bokstäver ska du
använda KAPITÄLER=stora bokstäver men hälften så höga, de är lättare att läsa.1

1
Jakob Nielsen, Användbar webbdesign, Liber

4

Syftet med sidan
Att utveckla färdigheter i att skapa och publicera webbsidor samt få en vana att använda de
verktyg och tekniker som gör att du i framtiden kan skapa mer avancerade webbsidor. Kunna
anpassa utformningen av en webbplats för en tänkt målgrupp såväl innehållsmässigt som tekniskt.
Uppgift
I detta moment ska du skapa en pedagogisk webbplats som uppfyller kriterierna nedan

För betyg E har webbplatsen
• Ett pedagogiskt innehåll som följer skolans regler, ej omoraliska ämnen – god praxis.
• Eleven gör en enkel projektplan för en tänkt produkt. Utifrån projektplanen utvecklar eleven i
samråd med handledare produkten, där logiker som styr innehåll, design och beteende i
begränsad utsträckning är åtskiljda
• Ett tydligt beskrivet syfte och mål, se sidan 5 i detta häfte
• Publiceras på Internet – lägg upp sidan på internet (valfri plats).
• I arbetet utvecklar eleven kod som med tillfredsställande resultat följer standarder och som
omfattar några tekniker för märkspråk och stilmallar. Dessutom väljer och anger eleven
lämplig teckenkodning. I arbetet bearbetar eleven med tillfredsställande resultat enkel text,
bild och eventuell annan media, så att de blir anpassade för att fungera i produkten.
• Eleven utvecklar med tillfredsställande funktionalitet inom något eller några av områdena
domskript, interaktiv 2D-grafik, 3D-grafik eller animationer.
• Bilder med textbeskrivning, alternativtexter och enklare animeringar
• När arbetet är utfört gör eleven en enkel dokumentation av de moment som har utförts samt
utvärderar med enkla omdömen sitt arbete och resultat.

För betyg C har du också
• Ett innehåll och en utformning som väl anpassats till syfte och målbeskrivning samt vald
målgrupp. Gör en genomarbetad projektplan i samråd med läraren
• Egenhändigt skapade bilder och animeringar som anpassats för visning på skärm
• Bilder och media med alternativa format, optimering och tillgänglighet
• Gör en noggrann dokumentation av de moment som har utförts samt utvärderar med
nyanserade omdömen sitt arbete och resultat. I utvärderingen resonerar eleven kring
eventuella avvikelser samt motiverar översiktligt de val som har gjorts
Produkten är av god kvalitet och följer etablerad god
praxis. Detta kontrollerar eleven både manuellt och
med flera tester. Eleven testar produkten på flera
plattformar, inklusive traditionella datorer och mobila
enheter, samt optimerar bilder och andra mediafiler
för att åstadkomma snabb överföring och vidtar
åtgärder för att reducera antalet överföringar per sida.
Dessutom bygger eleven en webbplats som med gott
resultat följer grundläggande principer för
tillgänglighet och kontrollerar detta med
automatiserade tester och simuleringar.

5

För betyg A har du också
• Egna bilder och animeringar, ljud och video
• Gör en genomarbetad projektplan, vid behov reviderar eleven planen
• Använder flera tekniker för märkspråk och stilmallar
• Kvalitetssäkring av applikationens funktion och validering av kodens kvalitet
• Produkten är av god kvalitet när det gäller funktion vilket eleven kontrollerar med hjälp
av flera tester, även manuella.

• Utvecklar med gott resultat funktionalitet inom något av områdena domskript, interaktiv 2D-
grafik, 3D-grafik eller animationer

• Gör en noggrann och utförlig dokumentation av de moment som har utförts med koppling
till generella principer och testresultat samt utvärderar med nyanserade omdömen sitt arbete
och resultat och ger förslag på hur arbetet kan förbättras. I utvärderingen resonerar eleven
kring eventuella avvikelser samt motiverar utförligt de val som har gjorts.
• Kvalitetssäkring av applikationens funktion
och validering av kodens kvalitet
HTML W3C validator: http://validator.w3.org/
CSS W3C validator: http://jigsaw.w3.org/css-validator/

Syfte, mål och målgrupp + upphovsrätt
• Syfte = Varför du gör sidan.
• Mål = Målet med sidan, vad vill du åstadkomma?
• Målgrupp = Vem är sidan riktad mot?
• Upphovsrätt för bilder, musik och video

Sök och läs på internet om syfte, mål, målgrupp och upphovsrätt!

Lycka till Thomas Fridén